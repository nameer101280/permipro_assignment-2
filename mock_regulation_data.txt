ALGEMENE BEPALINGEN
Art. 0.1 Begrenzing van het plangebied De begrenzing van het plangebied is aangeduid op het grafisch plan.

Art. 0.2 Gehanteerde begrippen


Aanduidingsobject: Aanduidingsobjecten zijn zowel de vastgestelde inventarisitems, als de beschermde objecten: beschermde archeologische sites, cultuurhistorische landschappen, stads- en dorpsgezichten, bouwkundig erfgoed, monumenten en hun overgangszones en beschermd varend erfgoed. Ook erfgoedlandschappen en UNESCO Werelderfgoed omvat dit. Het betreffen dus alle objecten waar een besluit tot vaststelling of bescherming voor is.



ANB: Agentschap Natuur en Bos: agentschap van de Vlaamse Overheid dat onder meer toekijkt op de naleving van het Bosdecreet.



Bouwblok: Een bouwblok is een stedenbouwkundig geheel dat wordt omsloten door omliggende straten. Om een bouwblok te definiëren worden naast straten, ook de begrenzing van het plangebied van dit RUP aanvaardt. Het is een afgebakend gebied waarbinnen verschillende percelen en gebouwen aanwezig zijn.



Bouwlaag: Een bouwlaag is het gedeelte van een bouwwerk tussen twee vloeren in, met uitzondering van het souterrain en de zolder. De hoogte wordt gemeten vanaf de pas van de vloer tot op de pas van de vloer op de daarboven gelegen verdieping.



Bouwvlak: Het perceelsgedeelte waarbinnen de bouw van hoofd- en bijgebouwen, de aanleg van verhardingen, private sportinfrastructuur, tuinconstructies en grasperken, onder voorwaarden, is toegelaten.



Bosdecreet: Decreet van 13 juni 1990 (verschillende malen gewijzigd op latere data) dat tot doel heeft het behoud, de bescherming, het beheer en het herstel van de bossen en hun natuurlijk milieu en de aanleg van de bossen te regelen.



Bosvlak / Bos: Het bosvlak beslaat het volledige perceel, behoudens het gedeelte ingenomen door het bouwvlak. Onder bos wordt binnen dit RUP de definitie hiervan verstaan zoals opgenomen in art. 3 §1 van het Bosdecreet. Indien dit decreet zou aangepast worden en hierbij ook de definitie van een bos wordt aangepast, dient ook bij toepassing van de regelging van dit RUP van die aangepast definitie uitgegaan worden.



Cohousing: Ander begrip voor gemeenschappelijk wonen, waarbij minimaal 2 huishoudens op vrijwillige basis meer delen dan enkel de inkomhal, trap of parkeerplaats, maar dus ten minste ook 1 leefruimte zoals bv. een gemeenschappelijke eetruimte, tuin of ontspanningsruimte en de bewoners gezamenlijk instaan voor het beheer van deze gemeenschappelijke delen. Elke gezin beschikt binnen hetzelfde gebouwe of gebouwencomplex ook minstens over één eigen private leefruimte. De juridische basis voor deze woonvorm wordt gevormd door de appartementswet (Burgerlijk Wetboek, art. 577-2 en verder).


Constructie: Een gebouw, een bouwwerk, een vaste inrichting, een verharding, een publiciteitsinrichting of uithangbord, al dan niet bestaande uit duurzame materialen, in de grond ingebouwd, aan de grond bevestigd of op de grond steunend omwille van de stabiliteit, en bestemd om ter plaatse te blijven staan of liggen, ook al kan het goed uit elkaar genomen worden, verplaatst worden, of is het goed volledig ondergronds.


Dakrand: Bij platte daken wordt de dakrand bepaald door het afgewerkte niveau van de bovenzijde van de dakopstand.


Gestapelde bouwvorm: Een bouwvorm waarbij een gebouw twee of meer geheel of gedeeltelijk boven elkaar gelegen woningen omvat. De toegangen tot de woningen kunnen zowel volledig privatief zijn of gedeeld worden in gebruik (bv. door gebruik te maken van een gemeenschappelijke traphal).


Grasperk: Met grassen begroeide oppervlakte waarop eveneens struiken, vaste planten, kruidachtigen en bomen aanwezig kunnen zijn. Voldoet niet aan de definitie van een bos.


Groendak: Een dak waar het water wordt opgeslagen onder of in de afwerkingslaag en waarbij de afwerkingslaag uit een vegetatielaag bestaat.


Grondgebonden woning: Woning die rechtstreeks toegankelijk is vanaf het maaiveldniveau. Er bevinden zich geen andere woningen boven of onder een grondgebonden woning.


Halfverharding: Een halfverharding bestaat uit onsamenhangend, waterdoorlatend materiaal dat meer draagkracht levert dan de originele grond (bijv. grind, gebroken puin, gebroken natuursteen). Een eventuele fundering onder de halfverharding wordt waterdoorlatend aangelegd.


Herbouwen: Een constructie volledig afbreken, of méér dan veertig procent van de buitenmuren van een constructie afbreken, en binnen het bestaande bouwvolume van de geheel of gedeeltelijk afgebroken constructie een nieuwe constructie bouwen.

Hoogstammige boom: Een hoogstammige boom is elke boom die op 1m hoogte een stamomtrek heeft van min. 50cm.


Inheemse soorten: Een plantensoort is inheems in een gebied, als het gebied in het natuurlijk verspreidingsgebied van de soort ligt.


Kavel: Een kavel is een perceel of kadastraal bekend aaneengesloten stuk grond dat een ononderbroken ruimtelijk geheel vormt.


Kelder: Ruimte die gedeeltelijk of volledig onder de pas van het maaiveld ligt.


Kroonlijst: De kroonlijst wordt bepaald door het snijpunt van het gevelvlak met het dakvlak, beiden gemeten aan de buitenzijde van de constructie, inclusief de dakrand in geval van een plat dak.


Onderhoudswerken: Werken, andere dan stabiliteitswerken, die het gebruik van een constructie voor de toekomst ongewijzigd veilig stellen door het bijwerken, herstellen of vervangen van geërodeerde of versleten materialen of onderdelen.


Open bebouwing / open bouworde: Bebouwingswijze waarbij het gebouw geen enkele gemene muur of wachtgevel heeft.


Perceel: Een stuk grond waaraan een kadastraal nummer is toegekend.


Perceelsgrens: De kadastraal vastgelegde grens tussen twee of meerdere percelen of tussen een perceel en het openbaar domein.


Private sportinfrastructuur: Infrastructuur aangelegd voor sportieve doeleinden op een privaat perceel enkel ten behoeve van de bewoner(s) van het betrokken perceel en recreatief van aard. Het is aangepast aan het karakter van een woonomgeving en is geluidsarm (bv. zwembad, tennisveld, petanquebaan). Hinderlijke infrastructuur (padel, skateramp, hockeyveld, gemotoriseerde sporten) is niet toegelaten.


Rooilijn: Grens tussen het openbaar domein en de aanpalende eigendommen.


Verbouwen: Aanpassingswerken doorvoeren binnen het bestaande bouwvolume van een constructie waarvan de buitenmuren voor ten minste zestig procent behouden worden.


Voorgevel: Gevel grenzend en theoretisch gezien zichtbaar vanaf het openbaar domein (ook indien al dan niet geheel verhuld door hoog groen).

Art. 0.3 Wijze van meten


Groen/Terreinindex: De verhouding van de oppervlakte van de als groendelen gevrijwaarde perceeldelen (tevens gevrijwaard van enige vorm van constructies of verharding) tot de totale terreinoppervlakte van een perceel(en) of perceeldeel.


Hoogtes: Worden bepaald ten opzichte van het referentiepeil (gemiddelde peil van de as van de weg).


Dakoversteken: Wanneer een dakoversteek meer dan 50cm uitsteekt ten opzichte van een gevel, geldt de rand van deze dakoversteek als de rand van de bebouwing ten opzichte waarvan een uiterste grens dient gerespecteerd te worden of niet. Is de oversteek kleiner, dan gebeurt dit ten opzichte van de buitenmuur. Uiteraard mag geen enkel bouwdeel over de perceelsgrens uitsteken.



Art. 0.4 Groenbescherming

Hoogstammige bomen:

Dienen te allen tijde correct beheerd en beschermd te worden.

Aanvragen voor werkzaamheden moeten bomen op de plannen vermelden met plaats, soort en kruinprojectie.

Het vast spijkeren van latten of andere materialen aan bomen is verboden.

Tijdens en na werkzaamheden:

Verbod op inname van de ruimte onder de kruinprojectie als werfzone (stapeling materialen, afval, etc.).

Verbod op sleuven of uitgravingen binnen de kruinprojectie van hoogstammige bomen met stamomtrek van 30cm of meer.

Wortels met een diameter groter dan 2cm mogen binnen de zone van de kruinprojectie niet worden beschadigd.

Indien bouwwerken dichter dan toegelaten niet vermeden kunnen worden, zijn ze toegelaten mits voorzorgen en aanstelling van een erkend boomverzorger (ETW of ETT).

Onherstelbaar beschadigde bomen zonder rooivergunning moeten vervangen worden door een inheemse boom (min. plantmaat 14/16) op dezelfde locatie.

Art. 0.5 Groenfasering en groenherstel


Fasering: Een aanvraag voor werken in het bouwvlak voorziet ook steeds in de correcte aanleg of het correcte behoud van het bosvlak en de niet-bebouwde delen van het bouwvlak. Deze werken worden voorzien tijdens de eerste fase, of ten laatste bij oplevering indien technisch onhaalbaar bij aanvang.



Groenherstel: Percelen waarvan de inrichting niet conform is, dienen een correcte inrichting aan te vragen en te realiseren als voorwaarde bij de eerstvolgende stedenbouwkundige aanvraag.

Art. 0.6 Inrichting van groengebieden


Bosinrichting: Beantwoordt aan de definitie van een bos conform het Bosdecreet. Bosbeheer moet groei en vitaliteit bevorderen. Rooien vereist kapmachtiging en compensatie. Het bos dient kwalitatief, divers en overwegend inheems te zijn. Dood hout moet blijven liggen tenzij gevaarlijk. Verharding is niet toegestaan, behoudens in de voortuin.


Parkinrichting: Minimaal 1 hoogstammige boom per 100 m². Bedekkingsgraad minstens 50%. Indien onvoldoende bomen, moeten inheemse bomen (plantmaat minstens 14/16) aangeplant worden. Bestaande struik- en kruidlaag maximaal vrijwaren of aanleggen. Intensief gemaaid gras wordt niet aanvaard. Verharding niet toegestaan, behoudens in de voortuin.


Tuininrichting: Ruimte binnen het bouwvlak, ingenomen door grasperken, verhardingen en/of private sportinfrastructuur.

Art. 0.7 Uiterlijke kenmerken van gebouwen


0.7.1 Architecturaal voorkomen: Dient kwaliteitsvol te zijn en in overeenstemming met de goede ruimtelijke ordening. Inplanting, vormgeving, maatvoering en materiaalkeuze moeten harmonieus zijn. De architectuur is ondergeschikt aan het groenkarakter.




0.7.2 Materiaalgebruik: Duurzame materialen, ingetogen vormgeving en zorgvuldige detaillering. Alle zichtbare gevels zijn evenwaardig. Bijgebouwen streven gelijkaardige kwaliteit na.




0.7.3 Technische installaties: Installaties (airco, warmtepomp, etc.) zijn niet toegestaan op naar het openbaar domein gerichte dakvlakken en aan voorgevels. Bomen rooien voor zonnewinsten is niet toegelaten.



0.7.4 Platte daken en groendaken: Platte daken moeten als groendak, tuindak of dakterras worden ingericht. Niet toegestaan op daken bovenop de hoogste bouwlaag. Uitzonderingen: technische installaties, Art. 11 gebouwen, of verbouwingen.




0.7.5 Reliëfwijzigingen: Enkel toegelaten indien beperkt en noodzakelijk voor de bestemming. Aandacht voor bomen en waterhuishouding is vereist.



0.7.6 Ondergrondse lagen: Enkel toegelaten in het bouwvlak.

Art. 0.8 Openbare wegenis en paden voor zacht verkeer Aanleg van openbare wegenis en paden is in alle zones toegelaten. Op hoeken mogen aanplantingen over 20m niet hoger zijn dan 0,80m.


Art. 0.9 Erfgoed Behoud, herstel en versterking van cultuurhistorische waarden wordt opgelegd.

Voor gebouwen onder Art. 11 zijn wijzigingen toegelaten mits behoud van het authentieke karakter en ensemblewaarde.

Sloop wordt enkel toegestaan indien er geen erfgoedwaarde is, of de bouwfysische toestand herstel onmogelijk maakt zonder de waarde te schaden.

Nieuwbouw na sloop moet een meerwaarde bieden en is beperkt tot het gabarit van het te slopen gebouw.

Economische redenen of gebrek aan comfort zijn geen geldige reden voor sloop.

Art. 0.10 Aanvraag van een omgevingsvergunning: toe te voegen informatie Informatie die vermeld moet worden op plannen en nota: perceelsoppervlakte, oppervlakte bosvlak en bouwvlak, afmetingen en afstanden, oppervlaktes ingenomen door verharding, gebouwen, sportinfrastructuur en grasperken. Te rooien en te behouden bomen moeten met plaats en soort vermeld worden. Materiaalgebruik voor afsluitingen moet verduidelijkt worden.



Art. 0.11 Overgangsbepaling Bestaande, niet verkrotte, vergunde gebouwen die afwijken van de voorschriften mogen behouden en verbouwd worden. Herbouw, nieuwbouw of uitbreiding is niet toegestaan tenzij anders bepaald.


SPECIFIEKE BEPALINGEN
Art. 1 Kernversterkende woonparken

Bestemming


Hoofdbestemming: Wonen.


Nevenbestemmingen: Kleinschalige diensten, vrije beroepen, kamergebonden verblijfsrecreatie (max. 100m² per woning).


Uitgesloten: Horeca, ambachtelijke bedrijven, handel, recreatie, magazijnen, etc.. Uitzondering voor Bredabaan tussen Lemmélaan en Dokter Roosenplein.


Inrichting - Perceel: Onderdelen en Afmetingen

Perceel omvat een bosvlak en een bouwvlak.

Nieuwe percelen: min. 1.000m², max. 2.000m², min. breedte 20m.

Percelen < 1.000m² mogen niet gesplitst maar wel bebouwd worden.


Bosvlak: Volledige bosinrichting. Inrit/omheining toegestaan onder voorwaarden.



Bouwvlak: Gebouwen, tuinen, verhardingen, sportinfrastructuur toegelaten. Overige delen: parkinrichting.


Voorgens: op 8m van de rooilijn (of volgens harmonie).

Zijdelingse grenzen: min. 3m van perceelsgrenzen.

Achtergrens: max. 30m van voorgrens.

Oppervlaktebeperking bouwvlak: max. 500m² (<1000m² perceel) of max. 600m² (vanaf 1000m² perceel).


Vorm is vrij binnen uiterste grenzen.

Inrichting van het bouwvlak: Eengezinswoningen

Gebouwen:

Hoofd- en bijgebouwen binnen bouwvlak.

Gezamenlijke footprint: max. 200m² (<1000m² perceel) of max. 250m² (vanaf 1000m² perceel).

Vrije dakvorm (hellend dak max. 45°).

Hoofdgebouwen: Max. 2 bouwlagen (+ teruggetrokken 3de), garagepoort enkel in voorgevel.

Bijgebouwen: Achter voorgevelbouwlijn, max. 1 bouwlaag, footprint kleiner dan hoofdgebouw.

Tuinen/Verhardingen: Max. 15% van perceelsoppervlakte binnen bouwvlak. Waterdoorlatend. Bomen rooien enkel indien noodzakelijk.




Niet ingenomen delen: Parkinrichting of bosinrichting (voorkeur).

Inrichting van het bouwvlak: Gekoppelde en Gegroepeerde Bebouwing

Toegestaan: schakelen van woningen, groepen, cohousing, splitsen.


Voorwaarden: Max. woondichtheid 5 woningen/ha. Gestapelde bebouwing niet toegestaan.


Afmetingen: Bouwvlak max. 300m² x aantal woningen. Footprint max. 250m² x aantal woningen.


Inrichting van het bosvlak

Delen voor de achtergrens van het bouwvlak: parkinrichting.

Delen achter de achtergrens van het bouwvlak: bosinrichting.

Bebouwing niet mogelijk, behoudens beperkte verharding en afsluitingen.

Verharding: Inrit (max. 3m50) toegelaten mits min. G/T-index 70% in voortuin en behoud hoogstammen. Gedeelde inrit toegestaan.


Afsluitingen:


Voortuin: Levende omheining (streekeigen), evt. met hek (max 2m hoog, gesloten deel max 80cm, openingen voor fauna).



Zijtuin: Idem als voortuin (max 1m hoog) of open hekwerk (max 2m).


Achtergrens bouwvlak (erachter): Inheemse haag (max 1m60) of palen met draad (max 1m10, open mazen).


Poorten: Max 2m hoog, materiaal afgestemd op omgeving, geen beton/PVC. Doeken niet toegelaten.



Laanbomen: Rooien enkel indien noodzakelijk voor toegang, mits compensatie.
